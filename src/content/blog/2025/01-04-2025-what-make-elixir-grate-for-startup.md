---
title: 'อะไรที่ทำให้ Elixir เหมาะกับ Startup ?'
description: 'อะไรที่ทำให้ Elixir เหมาะกับ Startup ?'
pubDate: 'Apr 01 2025'
heroImage: '/2025/04/ac9f1756-88d7-4f53-9c77-beab8b6e86be.png'
---
ปัญหาหลักที่ startup ส่วนใหญ่เจอคือการหาว่า product/market fit อยู่ตรงไหน ซึ่งกุญแจสำคัญคือการ iterate อย่างรวดเร็ว – สร้าง, วัดผล, และปรับปรุงตาม feedback จากลูกค้าให้เร็วที่สุด

Ruby on Rails เข้าใจเรื่องนี้ดี และช่วย bootstrapped ให้หลายบริษัทใหญ่เติบโตขึ้นมา เช่น Airbnb, Stripe, Coinbase, และ DoorDash ซึ่งล้วนเริ่มต้นจากการใช้ Rails

Rails เคยเป็น (และยังคงเป็น) framework ที่ยอดเยี่ยม แต่สิ่งที่น่าแปลกใจก็คือ framework ภาษาอื่น ๆ ยังตามไม่ทัน แม้จนถึงวันนี้

แต่มี ecosystem หนึ่งที่ไม่ต้องการอะไรแทนที่ Rails เลย นั่นคือ Elixir

Elixir เป็นตัวเลือกที่ดีสำหรับทีมที่ต้องการปล่อยของไว ๆ โดยเฉพาะเมื่อใช้ร่วมกับ web framework อย่าง Phoenix ซึ่งช่วยให้สามารถพัฒนาและ iterate ได้รวดเร็ว พร้อมกับความสามารถด้าน concurrency ที่โครตจะดี ซึ่งยกระดับแนวคิดของ Rails ไปอีกขั้น ไม่ว่าจะเป็นงาน infra, data pipeline หรือ CRUD ก็ตาม

## Phoenix/Ecto

Rails ทำถูกแล้วในเรื่อง "batteries included" และ Phoenix ก็สืบทอดแนวคิดนี้มาเต็ม ๆ เพราะทีมผู้สร้างเคยเป็นอดีตทีม Rails มาก่อน โดยนำสิ่งที่ดีที่สุดจาก Rails มาใช้งาน พร้อมตัดส่วนที่ไม่ดีออกไป

Phoenix ให้ productivity สูงเหมือน Rails แต่ยังคงความโปร่งใสและควบคุมได้ง่าย โดยไม่มีคำครหาว่า "magical" เหมือนที่ Rails เคยได้รับ

Phoenix มาพร้อม ORM ชื่อ Ecto ซึ่งใช้งานดีมากกกกก ไม่ต้องติดตั้งเครื่องมือ migration เพิ่มเอง และถ้าต้องการ auth ก็แค่รันคำสั่ง `mix phxgenauth` ก็จะได้ authentication code ที่ดีและผ่านการตรวจสอบมาให้เลย

พื้นฐานพวกนี้ควรได้มาฟรี และไม่ควรกินเวลาของ startup เลย


## Standard Library

Elixir มี standard library ที่ดีอยู่แล้ว ทำให้การพัฒนาทั้งง่ายและสนุก โดยเฉพาะ module อย่าง `Enum` และ `Map` ที่ออกแบบมาอย่างดีสำหรับงาน functional/immutable programming


## Monoliths

ก่อนที่จะเจอ product/market fit  startup ไม่ควรเขียน microservices เลย เพราะ distributed systems นั้นซับซ้อนมาก และยังมีปัญหาอีกเพียบรออยู่

เหตุผลหลักที่ทีมมักใช้ microservices คือ:
- การ scale แยกแต่ละส่วน (independent scaling)
- ความเป็นอิสระของทีม (team autonomy)
- การแยกข้อผิดพลาด (fault isolation)
- การ deploy ทีละส่วน (incremental deployment)

สำหรับ startup  early-stage จริง ๆ เหลือแค่ 2 ข้อที่ควรใส่ใจคือ: (1) การ scale แยกได้ และ (3) fault isolation

Elixir รองรับ monolith ได้ดีมาก และสามารถ isolate runtime ได้ง่ายอีกด้วย ซึ่งช่วยให้ได้ทั้งสองอย่างโดยไม่ต้องแตกเป็น microservices ตั้งแต่แรก

## Remote Shells

REPL เป็นเครื่องมือที่ทรงพลังมาก และยิ่งดีเข้าไปอีกเมื่อสามารถเชื่อมต่อกับ instance ที่รันจริงได้

ในระหว่าง dev คุณสามารถ:
- รันฟังก์ชันแบบ interactive
- ตรวจสอบ state และ debug แบบ real-time
- hot reload โค้ดโดยไม่ต้อง restart

ถ้าตั้งค่าดี ๆ remote shell ยังสามารถใช้ใน production ได้อย่างปลอดภัย:
- ลดความจำเป็นในการสร้าง admin dashboard
- ตรวจสอบ system สด ๆ แก้ปัญหาโดยไม่ต้อง redeploy
- hot patch ปัญหาโดยไม่ต้อง CI/CD ใหม่ทั้งหมด

## Toolchain

Toolchain ของ Elixir โดยเฉพาะ `mix` นั้นดีมากจนแทบไม่ต้องคิดถึงเครื่องมืออื่นเลย จุดอ่อนในอดีตคือ Language Server Protocol (LSP) แต่ตอนนี้กำลังรวมหลายโปรเจกต์เป็น official LSP ตัวใหม่แล้ว

## BEAM และ OTP/Concurrency

หัวใจของ Elixir คือ BEAM virtual machine และ OTP libraries ของ Erlang ที่มอบ runtime และ concurrency ที่ทรงพลังมาก

BEAM มีสถาปัตยกรรมแบบ “everything is a process” ซึ่งทำให้สร้าง abstraction ซ้อนกันได้เรื่อย ๆ โดยที่ predictable และ consistent ตลอดทาง

ถึงคุณจะเขียนแค่ CRUD app คุณก็ยังได้ประโยชน์จาก plumbing พวกนี้แบบอ้อม ๆ เช่น reliability และ fault-tolerance โดยไม่ต้องเขียน concurrent code เองเลย

ถ้าคุณทำระบบอย่าง Sequin (บริษัท start-up) ที่ต้องจัดการ distributed system และ concurrency จะยิ่งรู้สึกว่าเครื่องมือที่ Elixir มีนั้น “เกินดี” ไปมาก

## Components ขนาดเล็ก

Elixir เขียนได้กระชับ expressive มาก ทำให้ components มักจะเล็ก อ่านง่าย และเข้าใจง่าย

## LiveView / LiveSvelte = frontend ที่ iterate ได้เร็วที่สุด

Elixir + LiveView + LiveSvelte เป็น frontend stack ที่ iterate ได้เร็วที่สุดที่เราเคยใช้มา

ในขณะที่คนอื่นใช้ React + REST/GraphQL API เราใช้ LiveView เพื่อย้าย business logic ไปไว้ฝั่ง backend แทน ทำให้ frontend ง่ายมาก (แค่ templating engine) และ dev คนเดียวสามารถส่ง feature แบบ full-stack ได้รวดเร็วมาก


## Data Plane / Control Plane

ที่ Sequin เรามี data plane (pipeline จาก Postgres → sink) และ control plane (CRUD app จัดการ pipeline)

Elixir เก่งทั้งสองด้าน:
- Data pipeline → ใช้ GenStage / Broadway
- CRUD → ใช้ Phoenix + Ecto ได้ดีมาก

## LLMs เขียน Elixir ได้ดีมาก

Claude Sonnet, ChatGPT และ LLM รุ่นใหม่ ๆ เขียน Elixir/Phoenix ได้แบบ idiomatic แทบไม่พลาด syntax

Elixir เป็น niche แต่โค้ดที่มีอยู่กลับมีคุณภาพสูงกว่าเฉลี่ย ทำให้ผลลัพธ์จาก LLM ยิ่งดีตามไปด้วย

## จุดด้อย

- หาคนที่เขียน Elixir เป็นยาก: โดยเฉพาะถ้ารับงาน onsite เฉพาะบางพื้นที่ เช่น San Francisco
- แต่: เป็น stack ที่เรียนรู้ได้เร็ว และ dev ส่วนมากสนใจภาษา functional อยู่แล้ว

## สิ่งที่ไม่ต้องกังวล

- ต้องเรียน Erlang ด้วยไหม? ไม่จำเป็น อ่านแค่ OTP doc ก็พอ แล้วใช้ LLM ช่วยแปลงเป็น Elixir ได้
- Deployment ยากไหม? ไม่เลย ใช้ Dockerfile มาตรฐานจากเว็บ Elixir ได้เลย
- Library น้อยไหม? อาจจะ แต่ส่วนใหญ่เพียงพอ และสามารถขยายเองได้ง่ายเพราะ component มันเล็ก
- Compile time ช้าไหม? ล่าสุดปรับปรุงดีขึ้นมากแล้ว และในโปรเจกต์ขนาดกลางก็ไม่เป็นปัญหาเลย

## สรุป

 startup ต้องการเทคโนโลยีที่ iterate ได้ไว แต่ก็มีเส้นทางขยายระบบในอนาคต Elixir ทำได้ทั้งสองอย่าง

Phoenix ให้ productivity แบบ Rails แต่ใช้ภาษา functional ที่มี concurrency เป็นจุดแข็ง

อนาคตยังสดใส:
- LiveView v10 มาแล้ว
- LiveSvelte กำลังมาแรง
- Elixir กำลังเพิ่ม gradual typing

Elixir คือความสนุกในการพัฒนาอย่างแท้จริง และ Phoenix ทำให้เริ่มต้นจากศูนย์ไปหนึ่งได้รวดเร็วสุด ๆ

#### References:
- [blog.sequinstream.com](https://blog.sequinstream.com/what-makes-elixir-great-for-startups)
